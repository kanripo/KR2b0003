# -*- mode: mandoku-view -*-
#+TITLE: 前漢紀
#+DATE: 2015-09-23 10:01:36
#+PROPERTY:  LASTPB  <MD KR2b0003_SBCK_023-1a>
#+PROPERTY: LASTPB  <md:KR2b0003_SBCK_007-1a>
#+PROPERTY: JUAN 8


<md:KR2b0003_SBCK_007-16b>¶
<md:KR2b0003_SBCK_008-1a>¶
<pb:KR2b0003_WYG_008-1a>
欽定四庫全書
　前漢紀卷八
　　　　　　　　　　　　　漢　荀恱¶　撰
　　孝文二
十年冬上行幸甘泉將軍薄昭有罪自殺張釋之為¶郎
十年不得調用欲歸袁盎賢之言於上以為謁者¶僕射
上幸上林苑釋之従登虎圏上問上林尉禽獸¶簿尉不
能對虎圏嗇夫代尉對響應無窮上曰為吏¶不當如此
<pb:KR2b0003_WYG_008-1b>
邪詔釋之拜嗇夫欲為上林令釋之進曰¶陛下以周勃
張相如何如人上曰長者也釋之曰此¶兩人稱為長者
言事曽未出口豈若嗇夫喋喋利口¶㨗給哉且秦任刀
筆吏爭以苛察相髙故政陵遲至¶於土崩今以嗇夫口
辯而超遷之臣恐天下隨風而¶爭口辯無實上之化下
疾於影響舉錯不可不察上<md:KR2b0003_SBCK_008-1b>¶曰善乃止拜釋之為公車
令時梁王来朝與太子共¶載入朝不下司馬門釋之禁
止不得入朝劾奏不敬¶上乃免冠謝太后曰教兒子不
<pb:KR2b0003_WYG_008-2a>
謹太后使使承詔赦¶太子及梁王乃得入朝後為中郎
將従上至霸陵上¶望北山悽然傷懐謂羣臣曰嗟乎以
北山石為椁用¶紵絮斮漆其堅豈可動哉左右皆曰善
釋之進曰使¶其中有可欲雖錮南山猶有隙使其中無
可欲者雖¶無石椁又何戚焉上稱善¶
十一年冬十有一月上行幸代春正月上至自代夏¶六
月梁王揖薨無子國除揖上之少子也好讀書上¶愛之
故以賈誼為傅王墮馬薨誼自傷為傅無状旦<md:KR2b0003_SBCK_008-2a>¶暮哭泣
<pb:KR2b0003_WYG_008-2b>
歳餘亦卒誼時年三十初河南太守呉公以¶誼為門下
吏呉公以治郡第一徴入為廷尉薦誼為¶博士至太中
大夫時年二十餘表陳政事建立制度¶上以誼才任公
卿絳侯灌嬰等害之上乃疏之後誼¶為長沙王太傅誼
過湘水作賦以辭弔屈原為𫝊數¶年上復思誼乃徴之
上方坐宣室感鬼神事與誼言¶至夜半移席就之既罷
上曰吾乆不見賈生自謂勝¶之今見不如也以為梁王
太傅賈誼謂漢土徳所著¶述凡五十八篇匈奴寇邊狄
<pb:KR2b0003_WYG_008-3a>
道¶
十二年冬十有二月河決東郡酸棗潰金隄春正月¶賜
諸侯王女邑各二千戸二月出孝惠後宫美人令<md:KR2b0003_SBCK_008-2b>¶得嫁
三月詔曰孝弟天下之大順也力田為生民之¶本也三
老衆民之師也亷直吏民之所表也朕甚嘉¶此二三大
夫之行其遣謁者勞賜各有差及問民所¶疾苦是歳呉
有馬生角在耳前上向右長三寸半左¶角長二寸半圍
皆二寸本志以為呉後舉兵為逆之¶象也
<pb:KR2b0003_WYG_008-3b>
十三年夏除祕祝之官詔曰祕祝之官移過於下朕¶弗
取其除之名山大川其在諸侯封内各有自奉祠¶天子
之官不領齊及濟南國廢令太祝歳時至祠夏¶五月詔
除肉刑時齊太倉令淳于公有罪當刑淳于¶公有女五
人無男甞罵其女曰生女不生男緩急無<md:KR2b0003_SBCK_008-3a>¶有益小女緹
縈自傷泣乃隨父到長安上書曰妾父¶為吏齊國皆稱
亷平今坐法當刑妾聞夫死者不可¶復生刑者不可復
贖雖欲改過自新其道無由妾願¶沒身為官奴以贖父
<pb:KR2b0003_WYG_008-4a>
刑使得自新天子悲憐其意遂¶下令曰夫訓導不純而
愚民陷焉或欲改行為善其¶道無由也夫刑者至斷支
體刻肌膚終身不復何其¶刑之痛而不得理也其除肉
刑有以易之遂改定律¶六月詔除民田租¶
荀恱曰古者什一而稅以為天下之中正也今漢民¶或
百一而稅可謂鮮矣然豪彊富人占田逾侈輸其¶賦太
半官収百一之稅民収太半之賦官家之惠優<md:KR2b0003_SBCK_008-3b>¶於三代
豪彊之暴酷於亡秦是上惠不通威福分於¶豪强也今
<pb:KR2b0003_WYG_008-4b>
不正其本而務除租稅適足以資富强夫¶土地者天下
之本也春秋之義諸侯不得専封大夫¶不得専地今豪
民占田或至數百千頃冨過王侯是¶自専封也買賣由
已是自専地也孝武時董仲舒甞¶言宜限民占田至哀
帝時乃限民占田不得過三十¶頃雖有其制卒不得施
行然三十頃有不平矣且夫¶井田之制宜於民衆之時
地廣民稀勿為可也然欲¶廢之於寡立之於衆土地既
富列在豪强卒而規之¶並有怨心則生紛亂制度難行
<pb:KR2b0003_WYG_008-5a>
由是觀之若髙帝初¶定天下及光武中興之後民人稀
少立之易矣就未<md:KR2b0003_SBCK_008-4a>¶悉備井田之法宜以口數占田為立
科限民得耕種¶不得買賣以贍民弱以防兼并且為制
度張本不亦¶宜乎雖古今異制損益隨時然紀綱大略
其致一也¶本志曰古者建歩立畞六尺為歩歩百為畞
畞百為¶夫夫三為屋屋三為井井方一里是為九夫八
家共¶之一夫一婦受私田百畞公田十畞是為八百八
十¶畝餘二十畞以為廬舎出入相交守望相接疾病相
<pb:KR2b0003_WYG_008-5b>
救民受田上田夫百畞中田夫二百畞下田夫三百¶畞
歳更之換易其處其家衆男為餘夫亦以口受田¶如此
士工商家受田五口乃當農夫一人有賦有稅¶稅謂公
田什一及工商衡虞之入也賦謂供車馬甲兵<md:KR2b0003_SBCK_008-4b>¶士徒之
役也民年二十受田六十歸田種穀必雜五¶種以備災
害田中不得有樹以妨五穀力耕數芸収¶穫如寇盗之
至還廬種桑菜茹有畦𤓰瓠果蓏殖於¶疆畔雞豚狗豕
無失其時女修蠶織則五十可以衣¶帛七十可以食肉
<pb:KR2b0003_WYG_008-6a>
五家為比五比為閭四閭為族五¶族為黨五黨為州五
州為鄉萬二千五百戸比長位¶下士自此已上稍登一
級至鄉為卿矣於是閭有序¶而鄉有庠序以明教庠以
行禮而視化焉春令民畢¶出於野其詩云同我婦子饁
彼南畞田畯至喜冬則¶畢入於邑其詩云嗟我婦子曰
為改歳入此室處春¶秋出民閭胥平旦坐於右壟比長
坐於左壟畢出而<md:KR2b0003_SBCK_008-5a>¶後歸夕亦如之入者必持薪樵輕重
相分斑白不提¶挈冬民既入婦人同巷夜績女工一月得
<pb:KR2b0003_WYG_008-6b>
四十五¶日必相従者所以省費燭火同巧拙而合習俗
也男¶女有不得其所者因而相與歌詠各言其情是月
餘¶子亦在序室八歳入小學學六甲四方五行書計之¶
事十五入大學學先王禮樂而知君臣之禮其秀異¶者
移鄉學學於庠序之異者移於國學學乎小學諸¶侯歳
貢小學之異者移於天子之學學於太學命曰¶造士然
後爵命焉孟春之月羣居將散行人振木鐸¶以徇於路
以採詩獻之太師比其音律以聞於天子¶三年耕則餘
<pb:KR2b0003_WYG_008-7a>
一年之畜故三年有成成此功也故王<md:KR2b0003_SBCK_008-5b>¶者三載考績三
考黜陟九年耕餘三年之食進業曰¶升謂之升平三升
曰泰二十七年餘九年食謂之太¶平而王業大成刑措
不用王道興矣故語曰如有王¶者必世而後仁書曰天
秩有禮天罰有罪故聖人因¶天秩而制五禮因天罰而
制五刑建司馬之官設六¶軍之衆因井田而制軍賦地
方一里為井井十為通¶通十為成成方十里成十為衆
衆十為同同方百里¶同十為封封十為畿畿方千里故
<pb:KR2b0003_WYG_008-7b>
四井為邑邑四為¶丘丘十六井有戎馬一匹牛三頭四
丘為甸甸六十¶四井有戎馬四匹兵車一乗牛十二頭
甲士三人步¶卒七十二人干戈備具是謂司馬之法一
同百里隄<md:KR2b0003_SBCK_008-6a>¶封萬井除山川坑塹城池邑居園囿街路三
千六百¶井定出賦六千四百井戎馬四百匹兵車百乗
此卿¶大夫采地之大者是謂百乗之家一封三百六十
六¶里隄封十萬井定出賦六萬四千井戎馬四千匹兵¶
車千乗此諸侯之大者謂之千乗之國天子畿方千¶里
<pb:KR2b0003_WYG_008-8a>
隄封百萬井定出賦六十四萬井戎馬四萬匹兵¶車萬
乗戎馬車徒干戈素具春振旅以蒐夏茇舎以¶苗秋治
兵以獮冬大閱以狩皆於農隙以講事焉五¶國為屬屬
有長十國為連連有率三十國為卒卒有¶正二百一十
國為州州有牧連率比年簡車徒¶卒正三年簡輿徒羣
牧五年大簡輿徒此先王制土<md:KR2b0003_SBCK_008-6b>¶定業班民設教立武足
兵之大法也上過渭橋有人¶在橋下乗輿馬驚捕之屬
廷尉釋之訊之曰逺縣人¶也聞蹕匿橋下久以為行過
<pb:KR2b0003_WYG_008-8b>
即出見車騎即走耳釋¶之奏犯蹕罰金上怒曰此人親
驚吾馬馬頼和柔即¶令他馬固不傷敗我乎釋之奏曰
法者天子之所與¶天下共之今如重之是法不信於民
廷尉天下之平¶今一傾天下用法皆為之輕重民安措
其足乎上曰¶善廷尉當如是也其後有人盗髙廟坐前
玉環者下¶廷尉奏當棄市上大怒曰此人無道乃盗先
帝器吾¶欲置之族矣釋之曰法如是足矣萬一有愚
人取¶長陵一抔土陛下何以加其法上乃許之曰廷尉
<pb:KR2b0003_WYG_008-9a>
當<md:KR2b0003_SBCK_008-7a>¶如是也釋之以議法公平甚重於朝廷甞公卿大㑹¶
立庭中有王生者年老矣善為黄老言以處士召見¶顧
謂釋之曰為我結韈釋之跪而結之既罷或以責¶王生
王生曰吾老矣且賤自度終無益於張廷尉張¶廷尉方
為名臣故使結韈欲以重之¶
十四年冬匈奴老上單于寇邊以十四萬騎入蕭闗¶殺
北地都尉卬遂至彭陽使騎兵入燒回中宫候¶騎至雍
起烽火通甘泉上遣王將軍屯隴西北地上¶郡中尉周
<pb:KR2b0003_WYG_008-9b>
舎為衛將軍郎中令張武為車騎將軍軍¶渭北車千乗
騎卒十萬上親勞軍勒兵申令賜吏卒¶上欲自征匈奴
羣臣諫不聼皇太后固止之乃止東<md:KR2b0003_SBCK_008-7b>¶陽侯張相如為大
將軍内史欒布皆為將軍擊匈奴¶出塞師還時上輦過
郎署見郎署長馮唐年七十餘¶矣問曰父老何自為郎
家安在對曰臣趙人上曰吾¶居代時尚食監髙祛數謂
我言趙將李齊之賢戰于¶鉅鹿下吾每餟食意未甞不
在鉅鹿下也父老知之¶對曰齊尚不如亷頗李牧之為
<pb:KR2b0003_WYG_008-10a>
將也臣天父在趙時為¶將卒善亷頗臣父為代郡將時
善李牧故知其為人¶也上曰嗟乎吾得亷頗李牧之為
將豈憂匈奴哉唐¶曰陛下雖得之不能用上怒起入禁
中良乆召唐曰¶公衆辱我獨無閒處也何以言之吾不
能用也唐謝¶因對曰臣聞古之王者之遣將也跪而推
轂曰自閫<md:KR2b0003_SBCK_008-8a>¶以内寡人制之自閫以外將軍制之軍功爵
賞皆決¶於外李牧為趙將居邊軍市之租皆自用饗士
卒賞¶賜決於外不従中覆也委任而責成功牧乃得展
<pb:KR2b0003_WYG_008-10b>
其¶智力北逐單于破東胡滅澹林西抑强秦南距韓魏¶
當此之時趙㡬霸㑹趙王遷立用郭開䜛而殺李牧¶是
以為秦所滅今臣聞魏尚為雲中守軍市之租盡¶以給
士卒出私養錢五月一殺牛以饗士卒軍人是¶以匈奴
逺遁不敢近雲中之塞虜甞大入尚率車騎¶擊之所傷
殺甚衆上功幕府誤差六級文吏以法䋲¶之陛下下之
吏削爵罰及之其賞不行吏奉法必用¶臣愚以為陛下
賞大輕罰太重由此言之陛下雖得<md:KR2b0003_SBCK_008-8b>¶頗牧弗能用也上
<pb:KR2b0003_WYG_008-11a>
恱是日令唐持節赦魏尚復以為¶雲中守拜唐為車騎
都尉主中尉及郡車騎士至景¶帝時為楚相卒為名臣¶
荀恱曰以孝文之明也本朝之治百寮之賢而賈誼¶見
逐張釋之十年不見省用馮唐白首屈於郎署豈¶不惜
哉夫以絳侯之忠功存社稷而猶見疑不亦痛¶乎夫知
賢之難用人不易忠臣自古難為也雖在明¶世且猶若
兹而况亂君闇主者乎然則屈原赴湘水¶子胥䲭夷於
江安足恨哉周勃質朴忠誠髙祖以為¶安劉氏者必勃
<pb:KR2b0003_WYG_008-11b>
也既定漢室建立明主眷眷之心豈¶有異哉狼狽失據
塊然囚執俛首撫襟屈於獄吏豈<md:KR2b0003_SBCK_008-9a>¶不愍哉夫忠臣之於
其主猶孝子之於其親盡心焉¶盡力焉進而喜非貪位
退而憂非懐寵結志於心慕¶戀不已進得及時樂行其
道故仲尼去魯曰遲遲而¶行孟軻去齊三宿而後出境
彼誠仁聖之心夫賈誼¶過湘水弔屈原惻愴慟懐豈徒
忿怨而已哉與夫茍¶患失之者異類殊意矣及其傅梁
王梁王薨哭泣而¶従死豈可謂不忠乎然人主不察豈
<pb:KR2b0003_WYG_008-12a>
不哀哉及釋之¶屈而思歸馮唐困而後達有可悼也此
忠臣所以泣¶血賢俊所以傷心也上方憂匈奴太子家
令鼂錯上¶書言兵事曰臣聞用兵臨戰合刃之急者三
一曰得¶地形二曰卒服習三曰器用利兵法曰丈五之
溝漸<md:KR2b0003_SBCK_008-9b>¶車之水山林積石山川丘阜草木所在此步兵之
地¶也車騎二不當一土山平陵漫衍相屬平原廣野此¶
車騎之地也步兵十不當一平易相逺山谷幽澗仰¶髙
臨下此弓弩之地也短兵百不當一兩陣相近平¶地淺
<pb:KR2b0003_WYG_008-12b>
草可前可後此長㦸之地也劒楯三不當一萑¶葦竹蕭
草木䝉蘢枝葉接茂此矛鋌之地也長㦸二¶不當一曲
道相伏險阨相薄此劒楯之地也弓弩三¶不當一士不
選練卒不服習起居不精動靜不集趨¶利不及避難不
畢前擊後解與金鼓之音相失此多¶不習勒卒之過也
百不當十兵不完利與空手同甲¶不堅密與袒裼同弩
不可以及逺與短兵同射不能<md:KR2b0003_SBCK_008-10a>¶中與無矢同中不能入
與無鏃同此將不省兵之禍¶也五不當一故兵法曰器
<pb:KR2b0003_WYG_008-13a>
械不利以其卒與敵也卒¶不可用以其將與敵也將不
知兵以其主與敵也君¶不擇將以其國與敵也此四者
兵之要也臣又聞小¶大異形强弱異勢險易異備夫畢
身以事强小國之¶形也以蠻夷攻蠻夷中國之形也今
匈奴地形技藝¶與中國異上下山坂出入谿澗中國之
馬弗與也險¶道傾側且馳且射中國之騎弗與也風雨
疲勞饑渴¶不困中國之人弗與也此匈奴之長技也若
夫平原¶易地輕車突騎則匈奴之衆易撓亂也勁弩長
<pb:KR2b0003_WYG_008-13b>
㦸射¶疏及逺則匈奴之弓弗能格也堅甲利刃長短相
雜<md:KR2b0003_SBCK_008-10b>¶遊弩徃来什伍俱前則匈奴之兵弗能當也材官驟¶
彂矢道同的則匈奴之革笥木薦弗能支也下馬地¶鬭
㦸劒相接去就相薄則匈奴之足弗能給也此中¶國之
長技也匈奴之長技三中國之長技五陛下興¶數十萬
之衆以誅數十萬之匈奴衆寡之計以一擊¶十之術也
雖然兵者凶器戰者危事以大為小以强¶為弱在俛仰
之間耳夫以人之死爭勝跌而不振則¶悔之無及也帝
<pb:KR2b0003_WYG_008-14a>
王之道出於萬全今降胡義渠蠻夷¶之屬来歸義者其
衆數千人飲食長技與匈奴同可¶賜之堅甲絮衣勁弩
利矢益以邊郡之良騎令明將¶能知其習俗和輯其心
者以將之即有阻險則以此<md:KR2b0003_SBCK_008-11a>¶當之平地通道則以輕車
材官制之兩軍相為表裏¶各用其技横加之以衆此萬
全之術𫝊曰狂夫之言¶而明主擇焉臣錯愚陋昧死上
狂言唯陛下裁擇上¶嘉之而賜璽書寵荅曰皇帝敬問
太子家令所言兵¶體聞之書曰狂夫之言而明主擇焉
<pb:KR2b0003_WYG_008-14b>
今則不然言者¶不狂而擇者不明是以萬聼而萬不當
也錯復上言¶云逺方之士守塞一歳而更不知胡人之
能不如選¶常居之者令室家田作具以備之以便為之
髙城深¶塹其外復為一城其内城間百五十步要害之
處通¶山川之道調立城邑毋下千家為中國造籬落先
為¶屋室次具田器乃募罪人及免徒復作令居之不足<md:KR2b0003_SBCK_008-11b>¶募以丁奴婢贖罪及輸奴婢欲以拜爵者不足乃募¶民
之欲徃者皆賜髙爵復其家予冬夏衣裳廩食能¶自給
<pb:KR2b0003_WYG_008-15a>
而止郡縣之民得買其爵以自増其無夫若無¶妻者縣
官買與之人情非有匹敵不能乆安其居塞¶下之人禄
利不厚不可使乆居危難之地胡人入驅¶而能止其所
驅者以其半與之縣官為贖其民如是¶則邑里相救助
赴胡不避死亡非以徳上也欲全親¶戚而利其財此與
東方之武卒不習地勢而心畏胡¶者功相萬也上従之
錯復言古之徙逺方以實空虛¶也相其隂陽之和審其
土地之宜然後營立邑城通¶田作之道正阡陌之界先
<pb:KR2b0003_WYG_008-15b>
為之築室家有一堂兩内<md:KR2b0003_SBCK_008-12a>¶門戸之開閉置器物焉民至
者有居作有所用此民¶所以輕去故鄉而勸之新邑也
為之致醫巫以救疾¶病以修祭祀男女有昬姻死生相
䘏墳墓相従室家¶完安此使民樂其處而有長居之心
也臣又聞古之¶制邊縣以備敵也使五家為伍伍有長
十長一里里¶有假士四里一連連有假率十里一邑邑
有假侯皆¶擇其邑之賢才習地形知民情者居則習民
於射法出¶則教民於應敵故卒伍成於内則軍正定於
<pb:KR2b0003_WYG_008-16a>
外服習¶以成勿令遷徙幼則同遊長則共事夜戰則聲
相知¶足以相救晝戰則眼相見足以相識歡愛之心足
以¶相死然後勸之以重賞威之以重法則死不旋踵矣<md:KR2b0003_SBCK_008-12b>¶春三月詔曰昔先王逺施不求其報望祠不祈其福¶右
賢左戚先民後已至明之極也今聞祠官祝釐皆¶歸福
於朕躬不為百姓朕甚媿之是重吾不徳也其¶令祠官
致敬無有所祈魯人公孫臣上書言秦為水¶徳従所不
勝漢當為土徳其符當有黄龍見丞相張¶蒼好律厯以
<pb:KR2b0003_WYG_008-16b>
漢為水徳河水決金隄其符也公孫臣¶言非是以罷之
於是従蒼議色尚外黒内赤以此従¶水徳¶
十五年春黄龍見於成紀上召公孫臣為博士従土¶徳
也夏四月上幸雍始郊見五帝修名山大川之祀¶秋九
月舉賢良直言上䇿之曰有司舉賢良明於國<md:KR2b0003_SBCK_008-13a>¶家之大
體通於人情之終始及能直言極諫者二三¶大夫之行
當此三道朕甚嘉之故登大夫於朝親諭¶朕志大夫其
上三道之要永惟朕之不徳吏之不平¶政之不宣民之
<pb:KR2b0003_WYG_008-17a>
不寧四者之闕悉陳其志無有所隱¶著之於篇朕親覧
焉太子家令鼂錯對曰臣聞五帝¶神聖其臣莫能過故
自親事動靜上配天下順地中¶得人衆生之類無不覆
也根著之徒無不載也昭以¶光明無偏異也徳上及飛
鳥下及水蟲草木諸産皆¶被其澤然後隂陽調萬物茂
妖孽藏符瑞出澤潤天¶下光被四海此治國大體之功
也臣聞三王臣主皆¶賢故合謀相附政達於人情人情
莫不欲夀三王生<md:KR2b0003_SBCK_008-13b>¶而不傷也人情莫不欲富三王厚而
<pb:KR2b0003_WYG_008-17b>
不困也人情莫¶不欲安三王寧而不危也人情莫不欲
逸三王節其¶力而不盡也其為法令合於人情而後行
之動衆使¶民出於人情而後為之情之所惡不以彊人
情之所¶欲不以禁民是以天下樂其政而歸其徳百姓
和親¶國家安寧此明於人情終始之功也臣聞五霸不
及¶其臣故屬以國任之以政五霸之佐謹身履法奉公¶
無私見賢不居其上受禄不過其量興利除害明賞¶慎
罰直言極諫補主之過徳匡天下威正諸侯此人¶臣極
<pb:KR2b0003_WYG_008-18a>
諫直言之功也臣聞秦之衰世任法戮而信䜛¶賊宫室
過度嗜欲無極法令煩僭刑罰暴酷姦邪之<md:KR2b0003_SBCK_008-14a>¶吏乗其亂
法以成其威上下瓦解内外咸怨故絶嗣¶亡世為異姓
福此吏不平政不宣民不寧之禍也對¶奏擢為太中大
夫齊王肥薨無子國除¶
十六年夏四月上郊祀五帝於渭陽趙人新垣平以¶望
氣見上言長安東北有神氣成五采色若人冠冕¶焉天
下此瑞宜立祠祠上帝以合符應於是始作渭¶陽五帝
<pb:KR2b0003_WYG_008-18b>
廟同宇五殿五門各如其帝色上親郊祀有¶輝光然屬
天於是拜平為上大夫五月分齊為六國¶立齊悼恵王
子六人將閭為齊王志為濟北王辟光¶為濟南王賢為
淄川王卬為膠西王雄渠為膠東王¶立淮南厲王三子
安為淮南王勃為衡山王賜為廬<md:KR2b0003_SBCK_008-14b>¶江王建成侯良薨無
後秋九月得玉杯刻曰人主延¶夀新垣平令人獻之詐
言闕下有神玉氣令天下大¶酺是嵗淮陽相申屠嘉為
御史大夫
<pb:KR2b0003_WYG_008-19a>
後元年冬十月新垣平詐發覺遂謀反誅夷三族春¶三
月孝惠皇后張氏薨¶
二年夏上幸雍還幸棫陽宫六月代王參薨匈奴和¶親
八月戊辰丞相張蒼既免相年老口中無齒以女¶子為
乳母年百餘歳卒著書八十篇言隂陽律厯事¶蒼之妻
妾百數人庚午御史大夫申屠嘉為丞相開¶封侯陶清
翟為御史大夫有天狗下梁野天狗如大¶流星有聲在
其地類狗光炎如火照數頃地<md:KR2b0003_SBCK_008-15a>¶
<pb:KR2b0003_WYG_008-19b>
三年春正月行幸代秋大雨晝夜不絶四十五日藍¶田
山水出流一百餘家漢水出壊民室八十餘家所¶殺三
百餘人¶
四年夏四月丙寅晦日有食之五月赦天下免諸官¶奴
婢為庶人上幸雍¶
五年春正月行幸隴西三月行幸雍六月齊城門下¶有
狗生角秋七月行幸代¶
六年冬匈奴三萬騎入上郡三萬騎入雲中車騎將¶軍
<pb:KR2b0003_WYG_008-20a>
李勉屯飛狐口將軍蘇隱屯勾注將軍張武屯北¶地周
勃子亞夫為將軍次細桞將軍劉禮次霸上將¶軍徐厲
次棘門以備胡單于退逺上自勞軍至霸上<md:KR2b0003_SBCK_008-15b>¶及棘門軍
直馳入大將軍以下出入以騎送迎拜謁¶已而之細桞
軍軍吏被甲執銳彀弓弩持滿天子先¶驅曰天子將至
軍尉曰軍中但聞將軍令不聞天子¶詔有頃上至不得
入於是使使持節召將軍亞夫曰¶吾欲入勞軍亞夫𫝊
言開壁門尉謂車騎曰將軍令¶軍中不得驅馳於是天
<pb:KR2b0003_WYG_008-20b>
子按轡徐行至中營將軍亞¶夫持兵揖曰介胄之士不
拜請以軍禮見天子為之¶改容式車使人稱詔謝皇帝
敬勞將軍成禮而去既¶出軍門羣臣驚上曰嗟乎此真
將軍也霸上棘門如¶兒戲耳月餘三軍皆罷拜亞夫為
中尉上戒太子曰¶即有緩急周亞夫可任將軍夏大旱
蝗令諸侯無入<md:KR2b0003_SBCK_008-16a>¶貢弛山澤減諸服御損郎吏員發倉庫
以賑貧民令¶得買爵¶
七年春正月辛未朔日有食之夏六月封竇廣國為¶章
<pb:KR2b0003_WYG_008-21a>
武侯拜中軍尉周亞夫為車騎將軍己亥帝崩于¶未央
宫遺詔曰蓋聞萬物之萌生靡有不死死者天¶地之理
物之自然奚可甚哀當今之世咸喜生而惡¶死皆厚葬
以破其業重服以傷其生吾甚不取且朕¶以不徳獲保
社稷託君王之上二十餘年常畏過行¶以羞先帝之遺
徳永惟年之不長懼於不終今乃幸¶以天年得終時復
供養髙廟朕之不明與嘉之其奚¶悲哀之有其令天下
吏民臨三日皆釋服無禁娶婦<md:KR2b0003_SBCK_008-16b>¶嫁女祠祀飲酒食肉當
<pb:KR2b0003_WYG_008-21b>
給喪事服臨者皆無跣足絰¶帶無過三寸無布車及兵
器無彂民哭臨殿中當臨¶者皆以旦夕各十五舉聲禮
畢罷非旦夕臨無得擅¶哭服大功十五日小功十四日
纖七日釋服他不在¶令者皆以此令比數従事布告天
下使明知朕意霸¶陵山川宜因其故無有所改歸夫人
已下至少¶使得令嫁己巳皇帝葬霸陵¶
荀恱曰書云髙宗諒闇三年不言孔子曰古之人皆¶然
三年之喪天下之通喪由来者尚矣今而廢之以¶虧大
<pb:KR2b0003_WYG_008-22a>
化非禮也雖然以國家之重慎其權柄雖不諒¶闇存其
大體可也乙卯故韓王信之子頽當及孫嬰<md:KR2b0003_SBCK_008-17a>¶率其衆来
降封頽當為弓髙侯嬰為襄城侯¶
讚曰本紀稱孝文皇帝宫室苑囿車馬服御無所¶増益
有不便輒弛以利民身衣弋綈慎夫人雖幸衣¶不曵地
幃帳無文繡以示敦朴愛費百金不為露臺¶及治霸陵
皆瓦器不得以金銀銅錫為飾因其山不¶起墳南越王
尉佗自立為帝以徳懐之匈奴背約令¶守邊備不彂兵
<pb:KR2b0003_WYG_008-22b>
深入無動勞百姓呉王詐病不朝賜¶以几杖羣臣袁盎
等諫說雖切甞假借之張武等受¶賂金錢重加賞賜以
媿其心專務以徳化民是以海¶内殷富興於禮義斷獄
數百㡬致刑措登顯洪業為¶漢太宗甚盛矣哉揚雄有
言文帝親屈帝尊以申亞<md:KR2b0003_SBCK_008-17b>¶夫之軍令曷為不能用頗牧
彼將有所感激云爾¶
　
　前漢紀卷八
