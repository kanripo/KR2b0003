# -*- mode: mandoku-view -*-
#+TITLE: 前漢紀
#+DATE: 2015-09-23 10:01:36
#+PROPERTY:  LASTPB  <MD KR2b0003_SBCK_023-1a>
#+PROPERTY: LASTPB  <md:KR2b0003_SBCK_024-15b>
#+PROPERTY: JUAN 26


<md:KR2b0003_SBCK_025-15b>¶
<md:KR2b0003_SBCK_026-1a>¶
<pb:KR2b0003_WYG_026-1a>
欽定四庫全書
　前漢紀卷二十六
　　　　　　　　　　　　　漢　荀悦¶　撰
　　孝成三
四年秋雨魚于新都長五尺勃海清河河水溢灌縣¶邑
三十一壊官亭民舎四萬餘所丞相御史李尋以¶為隂
氣盛溢則水為之長故一日之内晝滅夜増所¶謂水不
潤下猶日月變見於天也應之以政災變自¶除議者常
<pb:KR2b0003_WYG_026-1b>
欲求索九河故迹而穿之宜因其決且可¶勿塞以觀其
勢河所居之處稍刮除自成水迹跳出¶沙土然後順天
心而圖之必有成功而財力寡於是¶止不塞冬鄭躬之
黨與寖廣衆且萬餘拜河東都尉¶趙䕶為廣漢太守𤼵
郡中及蜀郡合三萬人擊之旬¶月平遷䕶執金吾賜金
百斤<md:KR2b0003_SBCK_026-1b>¶永始元年春正月癸丑太官凌室災戊午戾太后園¶闕
災北海出大魚長六丈高一丈四枚二月河南郵¶亭樗
<pb:KR2b0003_WYG_026-2a>
樹生枝狀如人頭眉目鬚皆具無髪耳京房易¶傳曰王
者徳衰下人將起則有木為人狀夏四月封¶趙媫妤父
臨為陽城侯五月封舅曼子侍中騎都尉¶王莽為新都
侯莽幼孤貧獨折節恭儉謹身學業陽平¶侯鳳薨以託
太后而成都侯商願分戸邑封莽當¶世名士多為莽言
者上由是賢之遂封遷光禄大夫¶侍中莽遂交結將相
卿大夫救贍名士賑施賓客家¶無餘財故在位者更相
推薦遊談者為之言説故虚¶譽日洽傾其諸父矣六月
<pb:KR2b0003_WYG_026-2b>
丙寅立皇后趙氏本長安<md:KR2b0003_SBCK_026-2a>¶宫人後屬陽阿公主善歌舞
號曰飛燕上㣲行陽阿¶公主家見而説之及女弟俱為
媫妤貴傾後宫許后¶之廢也欲立為皇后太后甚難之
太后娣子淳于長¶數往來傳言勸太后立之先是諫議
大夫王仁上疏¶言臣聞立后妃者王教之大端三綱之
本理治道所¶由廢興也社稷所以存亡也故夏之興也
以塗山亡¶也以妺嬉殷之興也以有娀亡也以妲己周
之興也¶以文母亡也以褒姒夫三代安危後主所觀是
<pb:KR2b0003_WYG_026-3a>
以聖¶王必審舉措察操行以計勝色者昌以色勝計者
亡¶無鹽宿瘤天下之醜女也齊二君以計勝色立為后¶
皆以折衝安國今許后以罪廢其事已往於是欲立<md:KR2b0003_SBCK_026-2b>¶后
妃宜得殊異於前當上奉宗廟下令萬民有所法¶則河
魴河鯉齊姜宋子詩人所高萬乘之主當持乆¶長非一
切畢決目前者驪姬亂晉呉姬危趙夫媵妾¶非天下之
母為翫弄可也昔姜后崇禮宣王中興樊¶姬正言楚莊
成霸願留思察小臣惓惓之心上不聽¶竟立之諫議大
<pb:KR2b0003_WYG_026-3b>
夫劉輔諫曰夫妙選有徳之士考卜¶窈窕之女以承宗
廟順神祇之心猶懼或失之今乃¶觸情縱恣於卑賤之
女欲以母天下不畏於天不媿¶於人惑莫大焉語曰腐
木不可以為柱卑人不可以¶為主天人之所不與也必
有禍而無福市道皆知其¶非朝臣莫肯一言臣竊傷之
上怒使御史收輔繫掖<md:KR2b0003_SBCK_026-3a>¶庭祕獄羣臣不知其故於是左
將軍辛慶忌右將軍¶廉褒光禄勲師丹太中大夫谷永
俱上書曰竊見諫¶議大夫劉輔前以縣令求見擢為諫
<pb:KR2b0003_WYG_026-4a>
議大夫此其言¶必有卓絶切至當於聖心者旬月之間
收下詔獄小¶罪宜隠忍如有大惡宜暴之理官與衆共
之不宜困¶於掖庭祕獄公卿已見陛下進用輔亟而折
傷之暴¶人有懼心莫敢正言非所以昭有虞之聽廣徳
美之¶風也臣等竊傷之上乃徙繫共工獄減死罪一等
論¶為鬼薪終於家趙皇后既立寵乃少衰而弟絶幸為¶
昭陽舎其中庭彤朱而壁髹漆切皆銅㳫黄金塗白¶玉
陛金釭函藍田壁明珠翠羽飾之自有宫室以來<md:KR2b0003_SBCK_026-3b>¶未之
<pb:KR2b0003_WYG_026-4b>
有也初謡曰燕燕尾涎涎張公子時相見木門¶蒼琅根
燕飛來啄皇孫皇孫死燕啄矢本志以為燕¶者飛燕木
門蒼琅根宫門銅鋪也言其將尊貴也張¶公子謂富平
侯張放也即安世之孫父臨尚敬武公¶主放以公主子
開敏得幸嘗與上遊醼俱適陽阿公¶主家而見飛燕故
曰時相見放娶皇后女弟上為供¶帳賜以甲第及乘輿
服飾兩宫使者冠蓋相望不絶¶賞賜以千萬數號為天
子娶婦皇后嫁女甚為貴寵¶安世到臨世履恭儉臨毎
<pb:KR2b0003_WYG_026-5a>
登閣殿嘗歎曰吕霍為我¶戒豈不厚哉唯放為驕奢是
嵗昌陵猶未就光禄大¶夫劉向上疏曰昔黄帝葬橋山
堯葬濟隂丘壟皆<md:KR2b0003_SBCK_026-4a>¶小舜葬蒼梧二妃不從禹葬㑹稽不
改其畆殷湯無¶葬處文武周公葬於畢秦穆公葬於雍
祈年館下樗¶里子葬於武庫皆無丘壟之處此聖帝明
王賢君智¶士逺覽獨慮無窮之計也其賢臣孝子亦承
命順意¶而薄葬之此誠奉安君父忠孝之至也孔子葬
母於¶防墳高四尺遇雨而崩延陵季子之適齊而反其
<pb:KR2b0003_WYG_026-5b>
子¶道死葬於嬴博之間斂以時服封墳掩坎其高可¶
隠而號曰骨肉歸於土命也魂氣則無不之也孔子¶曰
延陵季子之於禮合矣故仲尼孝子延陵慈父舜¶禹忠
臣周公悌弟其葬君親皆微薄矣非茍為約誠¶便於禮
也至吳闔閭違禮厚葬十餘年越𤼵之秦惠<md:KR2b0003_SBCK_026-4b>¶文武昭莊
襄皆大其丘壟多其瘞藏咸盡發掘暴露¶甚足悲也秦
始皇帝葬於驪山之阿下錮三泉上崇¶山陵墳高五十
餘丈周囘五里棺槨之麗不可勝原¶項籍𤼵掘其墓後
<pb:KR2b0003_WYG_026-6a>
牧童亡羊羊入其墓牧者持火燒¶其棺槨自古及今葬
未有盛於始皇者也數年之間¶外被項籍之禍内罹牧
豎之災豈不哀哉故徳彌厚¶者葬彌薄智愈深者葬益
微無徳寡智者葬益厚𤼵¶掘必速以此觀之昭然可見
也今昌陵増卑為高積¶土為山𤼵民墳墓以萬數死者
恨於下生者愁於上¶怨氣積於隂陽因之以饑饉臣竊
愍焉以死者為有¶知𤼵人墳墓為害多矣若其無知又
焉用大謀之賢<md:KR2b0003_SBCK_026-5a>¶智則不悦以示衆庶則苦之若茍以悦
<pb:KR2b0003_WYG_026-6b>
愚夫淫奢之¶人亦何為哉陛下慈仁篤美甚厚聦明疎
達蓋世宜¶𢎞漢家之徳以崇劉氏之業而欲與亂秦之
暴政競¶為奢侈比方丘壟悦於愚夫之目隆於一時之
觀違¶賢智之心忘萬世之安臣竊為陛下羞之上甚感
向¶言而不能從有司議曰昌陵増卑為高積土為山度¶
便房猶在平地客土中不保幽冥之靈外淺不固卒¶徒
功庸日以萬數至㸐脂火夜作取土東山與粟同¶價作
治數年天下徧被其勞國家疲敝府庫空虚下¶至衆庶
<pb:KR2b0003_WYG_026-7a>
嗸嗸苦之故陵因天性據真土處勢高敞旁¶近祖考前
已有十餘年功績宜還復故陵上知不就<md:KR2b0003_SBCK_026-5b>¶秋詔罷昌陵¶
荀悦曰夫葬之侈也從來乆矣是以直節遂志之士¶見
其失而矯之武帝時楊王孫者學黄老術家業千¶金厚
自奉養將終告其子曰吾欲裸葬以復吾真死¶則為布
囊盛屍入地七尺既下從足引脱取囊以身¶親土其子
不忍從命徃見友人祈侯祈侯曰豈禮哉¶王孫曰蓋聞
聖人因人之情不忍其親故為制禮今¶則越之是以裸
<pb:KR2b0003_WYG_026-7b>
葬將以矯世也夫厚葬誠無益於死¶者而俗人競以相
高糜財殫幣盡腐之地下或乃今¶日入土而明日見𤼵
此真與暴骸中野何異夫死者¶衆生之化而物之歸也
歸者得至化者得變是各反<md:KR2b0003_SBCK_026-6a>¶其真故謂之鬼鬼之言歸
也其尸塊然獨居豈有知¶哉裹以幣帛隔以棺槨支體
束絡口含金玉欲化不¶得鬰為枯腊千載之後棺槨朽
腐乃得歸土就其真¶宅由此言之焉用久客故聖王不
加力於無用不殫¶財於無益今費財厚葬皆留歸隔
<pb:KR2b0003_WYG_026-8a>
至生者不知死¶者不得是謂大惑於戲吾不為也祈侯
曰善遂裸葬¶焉立城陽孝王子理為王秋八月丁酉太
皇太后王¶氏崩九月乙巳晦日有蝕之京師知之四方
不見¶
二年春正月乙巳大司馬車騎將軍王音薨二月癸¶未
夜星隕如雨長二丈繹繹未至地滅乙酉晦日有¶蝕之
四方見京師不見谷永議曰賦斂有不得所致<md:KR2b0003_SBCK_026-6b>¶也四方
見京師不見隂蔽也天戒若曰好治宫室大¶増墳墓賦
<pb:KR2b0003_WYG_026-8b>
斂滋重百姓虚竭禍在外也元年日蝕京¶師知之四方
不見天戒若曰沈&KR0698;于酒君臣不别禍¶在内也三月丁
酉成都侯王商為大司馬衛將軍御¶史大夫王駿卒京
兆尹翟方進為御史大夫秋八月¶方進貶為執金吾冬
黒龍見東萊十月己丑丞相薛¶宣免十一月壬子光禄
勲孔光為御史大夫光字子¶夏孔子十四世孫孔子生
伯魚鯉鯉生子思伋伋生¶子上白白生子家求求生子
真箕箕生子羔穿穿生¶子慎斌斌為魏相慎生鮒為陳
<pb:KR2b0003_WYG_026-9a>
渉博士死陳下鮒弟¶子襄惠帝時為博士長沙王太傅
襄生忠忠生武及安國武<md:KR2b0003_SBCK_026-7a>¶生延年安國位至臨淮太守
延年生霸字次¶孺元帝時為太子太傅時霸以太中大
夫授太子經¶元帝立以霸為師賜爵闗内侯食邑八百
戸號曰褒¶成君給事中霸為人謙退常稱爵位太過何
徳以堪¶之上欲置之相位自貢禹之卒薛廣徳之免輒
欲拜¶霸霸讓至三四上知其誠乃弗用霸薨上素服臨
弔¶者再賜東園袐器錢帛冊贈以列侯禮葬諡曰烈君
<pb:KR2b0003_WYG_026-9b>
霸生光光為尚書僕射職典樞機十餘年守法度脩¶故
事上有所問據經法以對不希上㫖茍合亦不强¶諫諍
以是乆見委信有所奏言輒削其草以為彰人¶主之過
以訐為忠直人臣之大罪也有所薦舉唯恐<md:KR2b0003_SBCK_026-7b>¶其人聞知
休沐兄弟宴語終不及省中事或問温室¶中樹皆何等
木光黙然不應更答以他語其重慎如¶此執金吾翟方
進為丞相封高陵侯方進字子威汝¶南人也初為府小
吏相於同郡蔡父父曰小吏有封¶侯骨當以經術進乃
<pb:KR2b0003_WYG_026-10a>
辭後母至京師學後母憐其幼¶隨至長安織屨以給之
對䇿甲科遷議郎諸儒稱之¶時宿儒胡常與方進同經
隂搆毁之方進伺常大都¶講時遣生咨問疑義因記其
説常知方進讓已卒改意而親友後為¶丞相司直從上至甘泉
行馳道中司𨽻陳慶劾奏方¶進没入車馬方進伺慶微過
劾奏免官北地浩商殺義¶渠長丞相請遣掾史與司𨽻部刺史
逮賊司𨽻涓勲<md:KR2b0003_SBCK_026-8a>¶奏言春秋之義王人微者序於諸侯之
上尊王命也¶今丞相欲遣宰士督察天子奉使大夫專
<pb:KR2b0003_WYG_026-10b>
權作威甚¶悖逆順之理乃止方進於是伺勲微過劾奏
勲左遷¶昌陵令方進頻免兩司𨽻朝廷憚之其任勢立
威以¶取世資皆此類也能探人主微㫖以濟其事然方
進¶内行脩飭事後母甚篤為丞相後母猶存及亡既葬¶
三十六日除服視事以為身備漢相不敢渝國家之¶制
在位公潔請託不行然持法深刻上行幸河南雍¶祠五
畤侍中淳于長賜爵闗内侯食邑千戸初將作¶大匠解
萬年奏請營作昌陵常侍王閎數言昌陵不¶可成長亦
<pb:KR2b0003_WYG_026-11a>
言之上以趙皇后之立也欲封長乃詔曰<md:KR2b0003_SBCK_026-8b>¶常侍王閎前
為大司農中丞上言昌陵不可成衛尉長亦云然朕以¶
長言下公卿議者皆合長策長首建至策閎省¶息大費
宜賜爵闗内侯食邑千戸閎前賜¶爵闗内侯黄金百斤
罷昌陵勿徙吏民萬年佞邪不¶忠雖遇赦令不宜居京
師其徙萬年燉煌郡而陳湯¶俱徙燉煌湯素與萬年相
善昌陵之計湯與及之又¶見黒龍或私問湯湯曰是謂
𤣥門開上數出入不時¶微行故龍非時出也是時丞相
<pb:KR2b0003_WYG_026-11b>
奏廢昌陵邑中屋奏¶未下湯以為上湏順衆心昌陵亦
恐復發徙也湯坐¶非所宜言大不敬故徙先是湯上言
康居王侍子非¶王子也案騐實王子湯坐下獄當死谷
永訟湯曰臣<md:KR2b0003_SBCK_026-9a>¶聞楚有子玉得臣文公為之側席而坐趙
有廉頗馬¶服秦不敢闚兵井陘漢有郅都魏尚匈奴不
敢南牧¶夫戰克之將不可不重也蓋君子聞鼔鼙之聲
則思將¶帥之臣湯前出西域忿郅支之無道閔王誅之
不加¶䇿慮愊億義勇奮發興師猋逝横厲烏孫逾集都
<pb:KR2b0003_WYG_026-12a>
賴¶屠三重之城斬郅支之首報十年之逋誅雪邊吏之¶
宿恥威振百蠻武揚西海自漢元已來征伐方外之¶將
未嘗有也昔白起為秦將南拔郢都北破趙括以¶纎介
之過賜死杜郵秦民憐之莫不流涕今湯親秉¶斧鉞席
卷乘勝喋血千里之外薦功祖廟告類上帝¶以言事為
罪無烜赫之惡周書曰記人之功忘人之<md:KR2b0003_SBCK_026-9b>¶過宜為人君
者也犬馬於人有功尚加帷蓋之報况¶國之功臣哉竊
恐陛下忽於鼓鼙之聲不察周書之¶意而忘帷蓋之施
<pb:KR2b0003_WYG_026-12b>
愚臣庸淺謂湯卒從吏議百姓介¶然有秦民之恨非所
以勵死難之臣也上乃出湯奪¶爵位為士伍及西域都
䕶段㑹宗為烏孫所圍上書¶願發諸城堡及燉煌兵以
自救時大臣議數日不決¶上召問湯示以㑹宗奏湯對
曰此無可憂也夫胡兵¶樸鈍五不當漢兵一今聞頗得
漢巧然猶三而當一¶兵法客倍主人半然後敵今圍㑹
宗者人衆不足勝¶陛下勿憂且兵法輕行五十里重行
三十里而㑹宗¶欲發城郭諸兵歴時乃至所謂報讎之
<pb:KR2b0003_WYG_026-13a>
兵非救急之<md:KR2b0003_SBCK_026-10a>¶兵也上曰其解可必乎湯知烏孫瓦合不
得乆故事¶不過數日因對曰已解矣屈指計其日曰不
出五日¶當有吉語至四日軍書至言已觧矣湯既徙燉
煌乆¶之議郎耿育上書訟湯與延夀為聖漢揚鉤深致
逺¶之威雪國家累年之恥討絶域不羈之臣係萬里難¶
制之虜豈有比哉今湯塊然被䜛老棄燉煌令威名¶折
衝之臣旋踵及身復為郅攴遺虜所笑誠可悲也¶至今
奉使外蠻者未嘗不陳郅支之誅以揚漢國之¶威夫援
<pb:KR2b0003_WYG_026-13b>
人之功以懼敵棄人之身以快䜛豈不哀哉¶天子乃還
湯京師¶
三年春正月乙夘晦日有蝕之夏大旱冬十一月復<md:KR2b0003_SBCK_026-10b>¶甘
泉泰畤汾隂后土雍五畤陳倉寳雞祠上自以乆¶無繼
嗣故復之上頗好鬼神四方多上書言祭祀方¶術事谷
永上説曰臣聞明於天地之性者不可惑以¶怪神知萬
物之情者不可㒺以非類諸非仁義之正¶道不尊五經
之法言而稱竒鬼神廣崇祭祀之方求¶報應無福之祀
<pb:KR2b0003_WYG_026-14a>
及言世有僊人服食不終之藥黄白¶變化之術皆姦人
惑衆挾邪道懐詐偽以欺㒺世主¶聽其辭洋洋滿耳若
將可遇求之蕩蕩若繫風捕影¶終不可得是以明王距
而不聽聖人絶而不語昔周¶萇𢎞欲以鬼神之道輔尊
靈王而周室愈微萇𢎞死¶楚懐王隆祭祀事鬼神欲以
獲福助却秦師而兵破<md:KR2b0003_SBCK_026-11a>¶地削身辱國危及秦始皇甘心
神僊之道而天下怨¶叛漢興辛垣平齊人少翁欒大之
屬皆言神僊鬼神¶之事貴寵尊盛卒無絲髪之效皆伏
<pb:KR2b0003_WYG_026-14b>
誅徃事之迹以¶揆今惟陛下拒絶此類無使姦人有所
闚&KR0959;上善其¶言十二月尉氏男子樊並等十三人殺陳
留太守劫¶掠吏民自稱將軍謀為大逆徒李譚等共格
殺竝等¶皆封為列侯山陽鐵官徒蘇令等二百二十八
人攻¶殺長吏盗庫兵自稱將軍經歴郡國十九殺東郡
太¶守汝南都尉遣丞相長史御史中丞持節逐捕汝南¶
太守嚴訢捕斬令等遷大司農賜黄金百斤時上不¶親
政事貴戚驕恣交通賔客藏匿亡命長安中羣輩<md:KR2b0003_SBCK_026-11b>¶殺吏
<pb:KR2b0003_WYG_026-15a>
受任報讎相與探丸為號赤丸殺武吏黒丸殺¶文吏白
丸主治䘮城中暮烟起剽劫行者死傷横道¶乃選酷吏
尹賞等守長安令得以一切便宜從事賞¶治長安獄穿
地方深各數丈塹治為郭名曰虎穴乃¶令吏民舉籍長
安中輕俠少年惡子弟無市籍商販¶不作業而鮮衣盛
服者得數百人一日悉掩捕皆劾¶以通行飲食羣盗賞
親閲視之十置其一餘悉致之¶虎穴百人為輩覆以大
石數日乃出其死者埋寺垣¶外為表其姓名百日後令
<pb:KR2b0003_WYG_026-15b>
家得收葬賞所留者皆其¶魁首或故吏善家子失意隨
輕俠者於是舎其罪詭¶令立功自效者因親用為爪牙
由是盗賊止息然道<md:KR2b0003_SBCK_026-12a>¶路歔欷有哀聲矣賞為江夏太守
坐殘賊免¶
四年春正月行幸甘泉宫郊泰畤神光降集紫殿大¶赦
天下賜雲陽吏民爵女子百戸牛酒鰥寡高年帛¶三月
行幸河東祠后土賜如雲陽行幸所過無出田¶租夏大
旱四月癸未長樂臨華殿及未央宫司馬門¶皆災六月
<pb:KR2b0003_WYG_026-16a>
甲午霸陵園門闕災詔曰聖王明禮制以¶序尊卑異車
服以昭有徳雖有其財而無其尊不得¶踰制故民興行
方今世俗奢侈靡有厭足公卿列侯¶親屬近臣四方所
則未聞脩身遵禮同心憂國者也¶或有奢侈逸豫務廣
田宅多畜奴婢被服綺縠設鐘¶鼓備女樂車服嫁娶葬
埋過度吏民慕效致習以成<md:KR2b0003_SBCK_026-12b>¶俗而欲望百姓節儉家給
人足豈不難哉詩不云乎鼓¶鐘于宫聲聞于外又云赫赫
師尹民具爾瞻宜申敕¶有司以漸禁之青緑民所常服
<pb:KR2b0003_WYG_026-16b>
且勿止列侯近臣宜¶各自省改司𨽻校尉察不變者七
月辛未朔日有蝕¶之冬十一月庚申大司馬衛將軍王
商賜金安車駟¶馬免¶
　
　
　
　
　前漢紀卷二十六
