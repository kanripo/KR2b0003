# -*- mode: mandoku-view -*-
#+TITLE: 前漢紀
#+DATE: 2015-09-23 10:01:36
#+PROPERTY:  LASTPB  <MD KR2b0003_SBCK_023-1a>
#+PROPERTY: LASTPB  <md:KR2b0003_SBCK_007-16b>
#+PROPERTY: JUAN 9


¶
<md:KR2b0003_SBCK_009-1a>¶
<pb:KR2b0003_WYG_009-1a>
欽定四庫全書
　前漢紀卷九
　　　　　　　　　　　　　漢　荀悦　撰
　　孝景¶
皇帝丁未即位秋九月有星孛于西方其本值尾箕¶末
至牽牛及天漢十六日不見¶
元年冬十月詔曰蓋聞古者祖有功而宗有徳孝文¶皇
帝徳厚侔於天地利澤施四海而廟樂不稱朕甚¶懼焉
<pb:KR2b0003_WYG_009-1b>
其奏昭徳四時之舞丞相嘉等奏尊孝文廟為¶太宗奏
昭徳四時之舞令郡國皆立太宗廟四時舞孝¶文所作
以明天下之安和夏四月御史大夫陶青¶使匈奴結和
親五月令民田收半租太中大夫任城¶周仁為郎中令
仁為人陰重不泄衣敝不飾甚見親信¶上自幸其家者
再賞賜甚厚仁常固讓諸侯羣臣贈<md:KR2b0003_SBCK_009-1b>¶遺無所受¶
二年冬十二月有星孛于西南令天下男子年二十¶始
賦春三月立皇子徳為河間王閼為臨江王餘為¶淮陽
<pb:KR2b0003_WYG_009-2a>
王非為汝南王彭祖為廣川王發為長沙王夏¶四月壬
午太皇太后崩六月丞相申屠嘉薨時内史¶鼂錯貴幸
穿太上皇廟壖垣為舍門嘉奏請誅錯自¶歸上上曰此
非真廟垣又我使為之錯無罪嘉曰悔¶不先誅錯為所
賣遂歐血而死嘉為人廉直初鄧通¶侍文帝有慢嘉曰
朝廷之禮不可不肅文帝曰君勿¶言吾私之罷朝嘉檄
召通通恐入言文帝帝曰若往¶吾今召若通至嘉責之
曰朝廷者乃髙皇帝之朝廷<md:KR2b0003_SBCK_009-2a>¶通小臣乃敢戲殿上大不
<pb:KR2b0003_WYG_009-2b>
敬當斬通頓首出血不赦¶文帝使使持節召通謝丞相
曰此吾弄臣也君釋之¶通乃得免秋八月丁巳御史大
夫陶青為丞相左¶内史鼂錯為御史大夫封蕭何曽
孫嘉為列侯先是¶嘉兄則有罪失侯梁王來朝上與讌
飲太后前上從¶容言萬嵗之後傳於王詹事竇嬰者太
后從兄子進¶曰天下者髙帝之天下父子相傳漢之法
矣陛下何¶得傳梁王太后怒絶嬰屬籍遂免官匈奴和親¶
三年冬十月膠東下密人年七十餘生角角有毛本¶志
<pb:KR2b0003_WYG_009-3a>
曰老人吳王象也年七十七國象也人不當生角¶猶諸
侯不當舉兵向京師七國將反之應也十有一<md:KR2b0003_SBCK_009-2b>¶月白項
烏與黑項鳥共鬭楚國苦縣白項鳥不勝墮¶泗水中死
者過半十有二月吳城門自傾大船自覆¶本志以為金
沴木也吳地以船為家天戒若曰國家¶將傾覆矣春正
月淮陽王正殿災呉王濞膠西王卬¶楚王戊趙王遂濟
南王辟光淄川王賢膠東王熊渠¶皆謀反初上為太子
時吳王太子入朝與上博爭道¶無禮於上上以博局擲
<pb:KR2b0003_WYG_009-3b>
之而死送喪至吳吳王怒曰¶天下一家何必來葬復遣
還長安後稱疾不朝陰懷¶逆謀時齊人鄒陽淮陰人枚
乗皆遊吳乗諫曰夫以¶一縷之絲系千鈞之重上懸無
極之髙下埀不測之¶湥雖至愚之人猶知其絶矣以君
所為危於累卵難<md:KR2b0003_SBCK_009-3a>¶於上天若變所為易於反掌安於太
山今欲極天命¶之壽弊無窮之樂終萬乗之權不出反
掌之易以居¶太山之安而欲乗累卵之危走上天之難
此愚臣之¶所大惑也陽亦數諫吳王不聽乗陽皆去遊
<pb:KR2b0003_WYG_009-4a>
梁鼂錯¶説上曰吳王驕恣陰有逆謀今削之亦反不削
亦反¶削之其反疾而禍小不削則其反遲而禍大於是
楚¶趙有罪先削吳王恐禍及身已為使者自見膠西王¶
合謀發使約諸侯七國同謀南使南越北連匈奴吳¶王
下令國中曰寡人年六十二身自將小兒年十四¶亦為
士卒先諸君年上與寡人同下與小兒等皆發¶移書郡
國曰漢賊臣鼂錯侵奪諸侯地陛下多疾志<md:KR2b0003_SBCK_009-3b>¶逸不能省
察欲舉兵誅之敝國雖小精兵可得五十¶萬人南越分
<pb:KR2b0003_WYG_009-4b>
其卒半以隨寡人寡人又得三十萬趙¶王固與胡王有
約寡人節衣食積金錢修甲兵聚糧¶食夜以繼日至今
三十餘年寡人金錢布天下諸侯¶王日用之不能盡今
人有能得大將者賜金五千斤¶封邑萬户以城邑降者
封萬户若率萬人降者如大¶將軍科他皆以差受爵吳
楚反書上聞鼂錯議欲令¶上自將兵身留居守計未定
錯素與袁盎有郄錯言¶盎前為吳相宜知王謀而蔽匿
不言使至於是欲請¶治盎計未定盎密聞之乃夜告竇
<pb:KR2b0003_WYG_009-5a>
嬰因求見上言吳¶所以反故錯方與上調兵食上問盎
盎對曰吳王無<md:KR2b0003_SBCK_009-4a>¶能為也上曰吳王即山鑄錢煮海為鹽
誘天下豪傑¶白頭舉事何以言吳無能為也盎對曰吳
王銅鹽之¶利則有之安得豪傑而誘之吳王若得豪傑
亦將轉¶而為義則不反矣吳之所誘者無頼子弟亾命
鑄錢¶姦人故相誘以反錯曰盎筴之善上問計將安出
盎¶曰願屏左右上屏人獨錯在盎曰臣所言人臣不得¶
知乃屏錯錯趨避東廂意甚恨盎對曰吳楚言鼂錯¶擅
<pb:KR2b0003_WYG_009-5b>
削諸侯地故先共誅錯復其故地而罷兵今計獨¶有斬
錯發使使吳楚七國赦其罪復其故地則兵可¶無血刃
而俱罷上黙然良乆遂從其計斬錯東市拜¶盎為太常
使使至吳吳王曰吾欲為東帝矣即劫盎<md:KR2b0003_SBCK_009-4b>¶使為將盎不
聽使一都尉以五百人圍守盎欲殺之¶初盎為吳相時
從吏私盜姦盎侍婢吏懼走而盎馳自¶追之遂以侍婢
賜之及見拘從吏適在守盎¶校為司馬乃夜與盎俱亾
而還枚乗獻書諫吳王曰¶昔秦西舉胡戎之難北備榆
<pb:KR2b0003_WYG_009-6a>
中之關南距羌笮之塞¶東當六國之鋒六國乗信陵之
藉明蘇秦之要厲荆軻¶之威并力一心以僃秦然卒滅
六國而并天下何則¶地利不同而民輕重不等也今漢
據全秦之地兼六¶國之衆修戎狄之義而南朝羌笮此
其地與秦地相¶什而民相百大王所明知也今夫佞諛
之臣不論骨¶肉之義民之輕重國之大小以為吳禍此
臣所以為<md:KR2b0003_SBCK_009-5a>¶大王患也夫舉吳兵以資於漢譬猶蠅蚋之
附羣牛¶腐肉之齒利劒鋒刃始接則無事矣天下聞吳
<pb:KR2b0003_WYG_009-6b>
率失¶職諸侯責先帝之遺詔今漢親誅其三公以謝前
過¶是大王之威加於天下而功越於湯武矣夫吳有諸¶
侯之位而實富於天子有隱匿之名而居過於中國¶此
臣之所為大王樂也今大王還兵疾歸可十得其¶半不
然漢知吳有吞天下之心赫然加怒羽林黄頭¶循江而
下襲大王之都虜東海之地絶吳餉道梁王¶飾車騎習
戰射積粟固守以逼滎陽待吳之饑大王¶雖欲反都亦
不得已今大王去千里之國而制於十¶里之内張韓將
<pb:KR2b0003_WYG_009-7a>
北地弓髙宿左右兵不得下壁<md:KR2b0003_SBCK_009-5b>¶軍不得休息臣竊哀之
吳王不聽二月辛巳朔日有¶食之邯鄲有狗與豕交本
志以為趙王悖亂失類外¶交匈奴似犬豕之行也絳侯
周勃子亞夫為太尉將¶三十六軍擊吳楚竇嬰為大將
軍賜金五十斤嬰陳¶金廡下軍吏過輒令取為用金無
入家者嬰屯兵滎¶陽曲周侯酈寄擊趙將軍欒布擊齊
太尉至霸上趙¶涉以布衣遮道説太尉曰吳楚聞將軍
出兵必置伏¶兵姦人於崤澠阨塞之間且兵事尚神密
<pb:KR2b0003_WYG_009-7b>
將軍何不¶從此右關去趣藍田出武關指洛陽不過差
一二日¶直入武庫擊&KR2190;鳴鼓諸侯聞之以將軍從天降
而下¶也亞夫從之已而使之搜崤澠間果得吳伏兵乃
請<md:KR2b0003_SBCK_009-6a>¶涉為護軍亞夫既至洛陽見劇孟喜曰七國舉事而¶
不用孟吾知其無能為也孟者洛陽人為任俠行似¶魯
朱家亞夫問故父客鄧都尉計策安出對曰吳楚¶兵鋭
甚難與爭鋒莫若引兵東北壁昌邑以梁委吳¶吳必盡
鋭攻之將軍湥溝髙壘勿與戰使輕兵絶淮¶泗之口㫁
<pb:KR2b0003_WYG_009-8a>
吳餉道使呉梁相弊而糧食竭以全制其¶虚吳必破矣
從之吳攻梁梁王急請救亞夫亞夫不¶往梁王上書請
救上詔亞夫救梁王亞夫不奉詔堅¶壁昌邑而使其淮
泗口兵絶吳餉道楚乏糧挑戰亞¶夫終不出夜軍中驚
而内相攻擊擾亂至於帳下亞¶夫堅卧不起有頃乃自
定矣吳夜攻營壁東南亞夫<md:KR2b0003_SBCK_009-6b>¶使為備西北吳精兵果奔
西北不得入呉楚既饑乏¶乃引兵去亞夫出精兵追擊
大破之是時弓髙侯韓¶頽當為將軍擊吳楚功冠諸侯
<pb:KR2b0003_WYG_009-8b>
吳王棄軍與壯軍數¶千人亾走江南保丹徒遂奔越三
月吳楚平越人斬¶吳王頭以降吳之圍梁也梁將張羽
韓安國距之羽¶能力戰安國能持重故吳兵不能進楚
王戊軍大敗¶自殺戊初與吳通謀大中大夫申公白公
諫不聽胥¶靡之衣赭衣杵臼舂於市初魯有穆生及申
公白公¶皆與元王俱學詩於浮丘伯浮丘伯者荀卿門
人也¶元王常禮此三人穆生不飲酒常為設醴及王戊
一¶朝失不設醴穆生將去申公白公止之曰不為先王<md:KR2b0003_SBCK_009-7a>¶
<pb:KR2b0003_WYG_009-9a>
乎穆生曰先王之禮吾三人者為道之存也今而忽¶之
是亾道亾道之君胡可與乆處易稱知幾其神乎¶不去
楚人將鉗我於市遂謝病而去申公白公獨留¶故及於
難膠東膠西濟南淄川趙王皆伏誅徙廣川¶王為趙王
初七國反連齊齊王城守留濟南膠東淄¶川三國兵共
圍齊齊王使路中大夫使於天子天子¶令還報齊堅守
路中大夫還三國將劫而與之盟令¶反其言曰吳已破
漢矣大夫既許至城下望見齊王¶言漢發兵百萬使太
<pb:KR2b0003_WYG_009-9b>
尉擊破吳楚方引兵救齊必堅¶守三國之兵殺之齊被
圍急陰與三國約未定㑹路¶中大夫至復堅守漢將聞
齊初有謀欲擊齊齊王將<md:KR2b0003_SBCK_009-7b>¶閭懼自殺上以齊迫脅非其
罪乃立其太子壽為齊¶王濟北王志亦初與諸侯通謀
後乃堅守聞齊王自¶殺而得立嗣志亦欲自殺齊人公
孫玃止之因為説¶梁王曰夫濟北之地東接彊齊南當
吳越北脅燕趙¶此四分五裂之國權不足以自守勢不
足以扞寇雖¶墜言於吳非其正計也昔鄭祭仲許宋人
<pb:KR2b0003_WYG_009-10a>
立¶公子突以全其君春秋賢之為其以生易死以存易¶
亾嚮使濟北先見情實則呉必先屠濟北招燕趙而¶緫
之如此山東之從結而無郄矣今呉楚之王練諸¶侯之
兵驅徒衆而與天子爭衡濟北獨厲節堅守不¶下使呉
失據而無助跬行而獨進瓦解土崩敗而無<md:KR2b0003_SBCK_009-8a>¶救者未必
非濟北之力以區區之濟北而與諸侯爭¶彊是猶羔犢
而扞虎狼也志守職不撓可謂誠一矣¶功議如此尚見
疑於上願大王詳思惟之梁孝王悦馳¶以聞濟北王得
<pb:KR2b0003_WYG_009-10b>
不坐徙封於淄川徙衡山王為濟北¶王吳之反也衡山
王勃堅守無二心故諡曰貞王徙¶廬江王賜為衡山王
初吳楚使至淮南王欲發兵應之¶其相曰主必應之臣
願為將王屬之兵相因守城而¶距呉楚㑹漢救兵至故
淮南王得以完全初鼂錯改¶制削諸侯地錯父從潁川
來諫止之錯曰不然社稷¶不安父曰劉氏安矣鼂氏危
矣遂歸去之曰吾不忍¶見禍及其身乃服藥而死後十
餘日呉楚反鼂氏族<md:KR2b0003_SBCK_009-8b>¶矣初謁者僕射鄧公以校尉擊呉
<pb:KR2b0003_WYG_009-11a>
楚還上書言軍事上¶問吳楚反聞鼂錯死兵罷否對曰
吳楚為謀數十年¶發怒削地以誅錯為名其意不在錯
也且鼂錯患諸¶侯彊大故請削之以安京師萬世之利
計畫始行卒¶受大戮内杜忠臣之口外為諸侯復讎臣
竊為陛下¶不取也上喟然長息曰公言善吾亦恨之夏
六月立¶元王子平陸侯禮為楚王續元王後初諸侯得
自除¶吏御史大夫已下官屬擬於天子國家唯置丞相
黄¶金印自呉楚反之後奪諸侯權為置二千石去丞相
<pb:KR2b0003_WYG_009-11b>
曰相銀印其後唯得衣食租税而已貧或乗牛車時¶欒
布有功封歙侯為燕相有治迹民為之立生祠立<md:KR2b0003_SBCK_009-9a>¶皇子
端為膠西王勝為中山王賜民爵一級徙淮南¶王餘為
魯王徙汝南王非為江都王王故呉國也非¶年十五有
才氣吳之反也非上書請擊呉上賜非將¶軍印吳破以
軍功封賜天子旌旗¶
荀悦曰江都王賜天子旌旗過矣夫唯盛徳元功有¶天
子之勲乃受異物則周公其人也凡功者有賞而¶已孔
<pb:KR2b0003_WYG_009-12a>
子曰必也正名乎唯器與名不可以假人人君¶之所司
也夫名設於外實應於内事制於始志成於¶終故王者
慎之¶
四年春復置諸關用傳出入夏四月己巳立皇子榮¶為
皇太子徹為膠東王六月赦天下賜民爵一級七<md:KR2b0003_SBCK_009-9b>¶月臨
江王閼薨諡哀無子國除¶
五年春正月作陽陵邑夏募民徙陽邑錢户二十萬¶遣
公主妻匈奴單于
<pb:KR2b0003_WYG_009-12b>
六年冬十有二月雷雨霖秋九月皇后薄氏廢皇后¶薄
太后兄女上為太子時太后取以配上無寵無子¶故廢
梁王來朝上使乗輿馳駟馬逆梁王於闕下入¶則侍帝
出則同輿梁王侍郎謁者著金貂出入天子¶殿門與漢
官無異居其國驕僭營東苑方三百餘里¶廣睢陽城七
十里得賜天子旌旗千乗萬騎出稱警¶入言蹕擬於天
子珠玉寳器多於京師招延遊士四¶方竝至梁王親而
有功太后少子愛之太后心欲以<md:KR2b0003_SBCK_009-10a>¶為漢嗣大臣袁盎等
<pb:KR2b0003_WYG_009-13a>
十餘人議於前不聽梁王怒之¶陰使人刺殺盎其餘人
未得上疑梁王所為先是齊¶人公孫詭羊勝多竒邪計
初見梁王梁王賜千金官¶至中尉號將軍常為王内謀
上使使案梁捕勝詭勝¶詭等自殺上召故雲中太守田
叔使案梁王具得其¶事還報曰陛下無以梁為事也今
梁王不就誅是漢¶法不行也若其伏法太后食不甘味
卧不安席此憂¶在陛下上善之以為魯相枚乗鄒陽數
諫梁王不聽¶及梁王事急梁王賞陽千金令求方略士
<pb:KR2b0003_WYG_009-13b>
齊人王先¶生多竒計鄒陽往見之王先生曰必見王長
君長君者¶王夫人兄也陽發悟於心遂見長君曰竊聞
長君女<md:KR2b0003_SBCK_009-10b>¶弟幸於後宫而長君行迹多不順道理今梁事
既窮¶竟梁王恐誅此太后怫鬱泣血無所發怒側目切
齒¶於貴臣恐長君危於累卵長君誠為上言之得無竟¶
梁事太后厚徳長君而長君之女弟幸於兩宮金城¶之
固也昔舜之弟象日以殺舜為事而舜封之有庳¶仁人
之於兄弟也不含怒不宿怨厚親愛而已魯公¶子慶父
<pb:KR2b0003_WYG_009-14a>
使僕人殺子般季友不揬其情而誅焉春秋¶以為失親
親之道以此説天子僥倖梁事得不治長¶君曰敬諾入
言之及梁内史韓安國亦因長公主解¶説梁王卒得不
治初陽為勝詭所讒王因囚之將殺¶之乃從獄中上疏
曰臣聞忠無不報信不見疑蓋有<md:KR2b0003_SBCK_009-11a>¶以然今定虚矣昔者
荆軻慕燕丹之義白虹貫日太¶子畏之衛先生為秦畫
長平之䇿太白蝕昴昭王疑¶之夫精誠變於天地而信
不喻於兩主豈不哀哉今¶臣盡忠畢義左右不明卒從
<pb:KR2b0003_WYG_009-14b>
吏訊為世所疑是使荆¶軻衞先生復出而燕秦不悟矣
昔玉人獻寳楚王誅¶之李斯竭忠胡亥極刑是以箕子
佯狂接輿避世恐¶遭此患也願大王察玉人李斯之意
然後改楚王胡¶亥之聽無使臣為箕子接輿所笑夫偏
聽生姦獨任¶成亂是以魯聽季孫之説而逐孔子宋信
子罕之計¶而囚墨翟夫以孔墨之辨不能自免於讒諛
而二國¶以危者何則衆口爍金積毁銷骨臣聞明月之
珠夜<md:KR2b0003_SBCK_009-11b>¶光之璧以闇投之人莫不按劒而怒何則無因而
<pb:KR2b0003_WYG_009-15a>
至¶前也蟠木根柢輪囷離竒而為萬乗之器者以左右¶
先為之容也故女無美惡入宫見妒士無賢愚入朝¶見
嫉昔司馬喜臏脚於宋卒相中山范雎折脅於魏¶卒為
應侯此二人者信必然之畫捐朋黨之私挾孤¶特之交
故不能自免於讒諛之人是以申徒狄蹈雍¶之河徐衍
負石入海皆不容於世義不茍取比周於¶朝百里奚乞
食於路秦穆公授之以政甯戚飯牛車¶下齊桓公任之
以國此二人者豈素官於朝假譽於¶左右哉感於心合
<pb:KR2b0003_WYG_009-15b>
於行堅如膠漆衆口所不能離豈¶惑於浮辭哉是以聖
主不牽於卑亂之語不奪於衆<md:KR2b0003_SBCK_009-12a>¶多之口獨化於陶鈞之
上而觀乎昭曠之道臣聞盛¶飾入朝者不以私汙義砥
礪名號者不以利傷行今¶欲使天下寥廓之士誘於威
重之權脅於勢位之貴¶廻面汙行以事諂諛之人而求
親近於左右則士有¶伏死窟穴巖石之中耳安肯盡忠
信而趨闕下者哉¶書奏梁王梁王立出之以為上客枚
乗以數諫吳王¶上拜乗𢎞農都尉乗乆為諸侯上客不
<pb:KR2b0003_WYG_009-16a>
樂為郡吏後¶自免遊於梁田叔既至魯魯民以王取財
邀相自言¶者百餘人叔取渠率少笞怒之曰王非汝主
邪何敢¶自言王王慙乃取中府錢令償之相曰王自使
人償¶之今令相償之是王為惡而相為善王好遊獵叔
常<md:KR2b0003_SBCK_009-12b>¶從王輒休相就館叔坐苑外曰吾王㬥露獨何為舍¶
王以故不復出遊¶
七年冬十有一月庚寅日有食之春正月皇太子榮¶廢
為臨江王榮者帝長子栗姬之子上嘗囑諸子¶於栗姬
<pb:KR2b0003_WYG_009-16b>
曰百嵗後善視之栗姬素怨言不遜上乃廢¶姬及太子
栗姬以憂死二月罷太尉官夏四月乙巳¶立皇后王氏
初皇后嫁為金王孫妻其母臧兒卜相¶之當貴乃奪金
氏而内太子宫王后方妊身夢日入¶懷遂生男丁巳立
膠東王徹為太子實王皇后子也¶中尉衞綰為太子太
傅綰大陵人也為人謹慎㪟厚¶上為太子時嘗召文帝
左右近臣飲酒綰獨稱疾不<md:KR2b0003_SBCK_009-13a>¶行及上即位將幸上林詔
綰參乗上謂綰曰今君知¶所以參乗乎乃我為太子時
<pb:KR2b0003_WYG_009-17a>
召君不來故文皇帝有¶遺言曰綰長者善遇之六月乙
巳丞相陶青免大¶尉周亞夫為丞相是嵗太僕周舎
為御史大夫¶
中元年夏四月赦天下賜民爵一級封周昌孫荀¶為列
侯¶
二年春令諸侯王薨及列侯初封及之國大鴻臚奏¶諡
誄筴列侯薨及諸侯王太傅初除之官大行奏諡¶誄筴
王薨遣灮禄大夫弔禭祠賵視喪事因立嗣列¶侯薨遣
<pb:KR2b0003_WYG_009-17b>
太中大夫弔祠視喪事立嗣其葬國得發民¶輓喪穿復
土治冡無過三百人畢事三月臨江王<md:KR2b0003_SBCK_009-13b>¶榮坐侵宗廟壖
垣為宫上徵榮臨江官屬祖榮於北¶門外升車軸折父
老泣曰我王不還矣至邸王詣中¶尉郅都責訊王王恐
自殺葬藍田有鷰數千萬頭銜¶土置冡上百姓憐之無
子國除郅都河東人也為人¶剛勇而有氣公廉嘗稱曰
背親事君固當奉節死職¶終不顧妻子矣嘗從上入上
林賈姬在厠野豕入厠¶上目都都不行上欲持兵救賈
<pb:KR2b0003_WYG_009-18a>
姬都伏上前曰亾一¶姬復一姬進陛下縱自輕奈髙廟
太后何上還豕亦¶不傷賈姬都為中尉丞相條侯至貴
倨也而都揖之¶貴戚宗室側目而視號曰蒼鷹是時濟
南瞷氏三百餘¶家豪猾放縱二千石莫能折也及都為
濟南守誅瞷<md:KR2b0003_SBCK_009-14a>¶氏首惡郡中震慄道不拾遺旁十餘郡畏
都如大府¶後為鴈門太守匈奴不敢近鴈門胡王為偶
人像都¶令騎射莫能中其見憚如此匈奴中以法帝欲
釋之¶太后以臨江王之死也怨之遂斬都是時寗成周
<pb:KR2b0003_WYG_009-18b>
陽¶由亦皆嚴剋為治成為濟南都尉郅都為守始都尉¶
皆步入府門因吏謁見如縣令及成至直凌都出其¶上
然都素聞其聲亦與結歡後成為中尉其治放郅¶都其
廉弗及也自此之後吏治多放成由者己是時¶季布弟
季心亦任俠立然諾作氣蓋關中方數千里¶士爭為之
死心為中尉司馬郅都為中尉不敢加也¶夏四月有星
孛於西方立皇子越為廣川王寄為膠<md:KR2b0003_SBCK_009-14b>¶東王秋七月更
郡為太守尉為都尉九月封楚趙傅¶相死事者四人子
<pb:KR2b0003_WYG_009-19a>
為列侯甲戌晦日有食之¶
三年冬十有一月罷諸侯王御史大夫官夏四月旱¶秋
九月蝗有星孛于西方戊戌晦日有食之既丞相¶周亞
夫免御史大夫周舎為丞相立皇子乗為清河¶王太子
太傅衛綰為御史大夫¶
四年春三月起徳陽宫夏蝗秋赦天下徙作陽陵者¶死
罪欲腐刑者許之十月戊午日有食之¶
五年夏四月立皇子舜為常山王六月赦天下賜民¶爵
<pb:KR2b0003_WYG_009-19b>
一級秋八月己酉未央東闕災九月詔曰獄者人¶之大
命死者不可復生諸獄疑雖文致於法人心不<md:KR2b0003_SBCK_009-15a>¶厭者輒
讞之¶
六年冬十月行幸雍祠五畤十有二月定鑄錢偽黄¶金
法棄市令春三月雨雪夏四月梁王武薨諡曰孝¶王時
梁王北獵梁有獻牛足出背上本志以為牛禍¶思心務
亂之咎也乃分梁為五國盡封梁孝王男五¶人女五人
皆食湯沐邑五月丙戌立梁孝王子明為¶濟川王勖為
<pb:KR2b0003_WYG_009-20a>
淄川王彭離為濟南王定為山陽王識¶為濟陰王不疑
為衡山王詔令吏二千石車朱兩輪¶千石至六百石車
朱左輪詔有司減笞法自除肉刑¶之後笞五百三百率
多死者故定律笞五百曰三百¶三百曰一百猶尚不全
又詔曰笞者所以教之也其<md:KR2b0003_SBCK_009-15b>¶宜定捶令長五尺其本大
一寸末大半寸皆平其節¶當臀笞者不得更人笞畢一
人笞乃更人自是笞者¶得全六月匈奴入鴈門至武威
酒泉邑入上郡取苑¶馬吏卒戰死者三千人秋七月辛
<pb:KR2b0003_WYG_009-20b>
亥晦日有食之¶
後元年春正月詔曰獄者重事也其疑獄有令讞¶之而
後不當讞者不為失三月赦天下賜民爵一級¶中二千
石諸侯相爵右庶長夏大酺五日五月地震¶秋七月丙
午丞相周舍免乙巳先晦一日日有食之¶八月壬辰御
史大夫衞綰為丞相衞尉直不疑為御¶史大夫不疑南
陽人也好黄老術隱名迹初為郎其¶同舍郎有告歸者
誤持其同舍郎金去郎意不疑不<md:KR2b0003_SBCK_009-16a>¶疑買金償之後告歸
<pb:KR2b0003_WYG_009-21a>
者還乃知之或毁不疑淫嫂不¶疑曰我乃無兄終不自
明矣吳楚反時為將軍封塞¶侯條侯周亞夫下獄死時
為父買尚方工官甲稍五¶百枝可以葬者取庸治之不
與顧直庸怒而上變反¶告之事連亞夫召至廷尉責問
君侯欲反邪亞夫曰¶臣所買乃葬器何謂反乎吏曰君
侯縱不反地上即¶反地下耳初捕亞夫亞夫欲自殺其
夫人止之及至¶廷尉因不食五日嘔血死亞夫為河内
太守許負相¶之曰君侯三年為侯八年為將九年為相
<pb:KR2b0003_WYG_009-21b>
貴重於人¶臣無二其後當餓死縱理入口餓死法也居
三嵗兄¶勝有罪免文帝封亞夫續絳侯後盡如負言上
欲廢<md:KR2b0003_SBCK_009-16b>¶栗姬太子亞夫固爭之不得上由是疏之而梁孝
王¶以呉楚之圍怨亞夫不救每朝嘗與太后言亞夫之¶
短太后欲封其兄王信上謙讓不許太后曰人生各¶以
時行耳竇長君在時不得侯及死其子彭祖乃侯¶吾甚
恨之帝趣侯信也上曰請得與丞相計之亞夫¶曰髙皇
帝約非劉氏不王非有功不侯不如約者天¶下共擊之
<pb:KR2b0003_WYG_009-22a>
上黙然遂不封¶
荀悦曰髙皇帝刑白馬而盟曰非劉氏不王非有功¶不
侯不如約者當天下共擊之是教下犯上而興兵¶亂之
階也若後人不修是盟約不行也書曰法惟上¶行不惟
下行若以為典未可通也匈奴徐盧等五人<md:KR2b0003_SBCK_009-17a>¶降上欲封
之亞夫曰彼背其王陛下何以責人臣守¶節哉上曰丞
相議不可用乃悉封之¶
荀悦曰春秋之義誅叛臣者不一而足也若以利害¶由
<pb:KR2b0003_WYG_009-22b>
之則以功封其逋逃之臣賞有等差可無列土矣¶上嘗
居禁中召亞夫賜食獨置大胾無臠又不置箸¶亞夫心
不平顧謂掌席者取箸亞夫前食既出上目¶送之曰此
怏怏非少主之臣也亞夫以數忤上意故¶得罪也¶
二年冬十月詔省列侯之國春匈奴入鴈門太守馮¶敬
與戰死發車騎材官屯鴈門以嵗不登禁食馬粟¶食馬
粟者没入之封皇后兄王信為孟侯夏四月詔<md:KR2b0003_SBCK_009-17b>¶曰雕文
刻鏤傷農事者也錦繡纂組害女功者也農¶事傷則饑
<pb:KR2b0003_WYG_009-23a>
之本女功害則寒之原夫饑寒並至能不¶為非者寡矣
朕親耕后親桑以奉宗廟粢盛祭服以¶為天下先不受
獻減太官省徭賦欲天下務農蠶常¶有畜積以備災害
彊無凌弱衆不㬥寡耆老以壽終¶孤幼得遂長今嵗或
不登民食頗寡其咎安在或詐¶為吏以貨賂為市盜奪
百姓侵侮萬民縣丞長吏縱¶姦法與盜甚無謂也其令
二千石各修其職不事官¶職耗亂者丞相以聞請其罪
布告天下使明知朕意¶自漢初務勸農累世承業至是
<pb:KR2b0003_WYG_009-23b>
始天下殷富家給人¶足京師之錢累百巨億貫朽而不
可校太倉之粟充<md:KR2b0003_SBCK_009-18a>¶實露積於外腐敗而不可食衆庶街
巷有馬阡陌之¶間成羣守閭閻者食梁肉為吏者長子
孫居官者以¶官為姓號人人自愛而重犯法仁義興焉¶
三年春正月詔萬民采黄金珠玉者坐贓為盜詔曰¶髙
年者人所尊敬鰥寡孤獨者人所哀憐也其令八¶嵗以
下八十以上及孕子未乳當鞫繫者無訟繫之¶甲午帝
崩于未央宫遺詔賜諸侯王列侯馬二駟吏二¶千石黄金
<pb:KR2b0003_WYG_009-24a>
二斤民户百錢出宫人復終身¶
讚曰本紀稱周秦之弊密文峻法而姦不勝漢興埽¶除
苛政與民休息至於孝文加之恭儉孝景遵業五¶六十
載之間至於移風易俗黎民醇厚周云成康漢<md:KR2b0003_SBCK_009-18b>¶稱文景
美矣¶
　
　
　
<pb:KR2b0003_WYG_009-24b>
　
　
　
　
　
　
　
　前漢紀卷九
